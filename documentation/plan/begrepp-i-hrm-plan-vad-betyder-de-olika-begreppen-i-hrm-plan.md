# Begrepp i HRM Plan - Vad betyder de olika begreppen i HRM Plan?

**Datum:** den 14 oktober 2025  
**Kategori:** Plan  
**URL:** https://knowledge.flexapplications.se/begrepp-i-hrm-plan-vad-betyder-de-olika-begreppen-i-hrm-plan

---

I denna artikel går vi igenom några centrala begrepp i HRM Plan.
Arbetspass
Ett arbetspass är ett behov som ska kopplas till en person. Arbetspassen knyts till en kontering, har klockslag och antal deltagare som krävs. Kompetenskrav kan kopplas på. Arbetspassen kan vara enstaka dagar eller rullande i en cykel. Arbetspassen färgsätts för att du ska få bättre överblick i schemat.
Kompetenser
Kompetenser är olika typer av kunskaper som den anställde kan knytas till och som olika arbetspass kräver.
Bemanningskrav
Bemanningskrav är arbetspass som under året kopplas ihop med kompetenser och tider. Man kan säga att ett arbetspass blir ett bemanningskrav när det får datum, kontering och tider kopplat till sig.
Grundschema
Grundschema är ett tänkt schema som ska hjälpa till i schemaläggningen. Ett grundschema skapas på ett antal veckor och upprepas sedan under året. I grundschema kan man använda arbetspass.
Bemanningsplaner
Med bemanningsplaner har du möjlighet att skapa och bemanna arbetspass i en och samma vy. Arbetar du med bemanningsplaner så kan du välja att dölja vyerna för arbetspass och grundschema från användarna. I Bemanningsplanerna skapar du ditt bemanningskrav, du kan koppla kompetenser och lägga in ditt behov.
Schemaöversikt
Schemaöversikten skulle också kunna kallas årsschema eller periodschema. Det är det faktiska schemat som den anställde har. Grundschemat är utrullat och justeringar på specifika dagar kan göras. Det är schemaöversikten som den anställde sedan jobbar utifrån och som tiderna i tidrapporten stäms av emot.
Publicera scheman
Publicera schema är ett sätt att begränsa vad de anställda ska se i mobilen/schemat. Man kan publicera till vilket datum man vill och man kan publicera på de personer man önskar. Det går även att backa en publicering.
Passförfrågan
Används för att skicka ut mejl eller sms till de anställda för att fråga om de kan jobba på specifika pass.
Passbyte
I HRM Mobile har medarbetaren möjlighet att ställa en fråga till en kollega om ett möjligt byte av arbetspass.
Autobemanning
Autobemanning används om man utifrån vissa förvalda kriterier önskar bemanna ett antal arbetspass.
Budget/Nyckeltal
Budget/Nyckeltal är ett arbetssätt för att i bemanningen kunna se vad den planering man gjort kommer att kosta.
Lediga arbetspass (HRM Mobile)
I HRM Mobile kan man visa vilka lediga arbetspass som finns och de anställda kan önska olika arbetspass.
Fylla luckor med rast
Då bemanningen innehåller flera arbetspass på en dag krävs det att luckorna fylls med rast för att systemet ska räkna rätt på arbetstiden i schemaläggningen.
Räknas som tillgängliga
Begrepp för anställda som är bemannade på ett arbetspass utan att räknas som belagda.
