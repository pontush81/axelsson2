# ⚙️Min bank säger att vi måste byta bankfilsformat - Hur gör jag för att byta bankfilsformat i HRM Payroll?

**Datum:** den 7 oktober 2025  
**Kategori:** Payroll  
**URL:** https://knowledge.flexapplications.se/min-bank-s%C3%A4ger-att-att-vi-m%C3%A5ste-byta-bankfilsformat-hur-g%C3%B6r-jag-f%C3%B6r-att-byta-format

---

Ska du byta filformat? Kontakta din bank för information och eventuellt nytt avtal. Gör sedan inställningarna i Flex HRM och se till att testa filen med banken.
Hur gör jag för att byta format?
Om du fått information från din bank att du ska byta filformat, finns det några steg du kan ta:
Ta kontakt med din bank
Första steget är att se till att du har all information från banken gällande formatbytet. Senast när måste du ha bytt format? Hur ser det nya formatet ut? Har banken flera olika ISO-format för löneutbetalningar? Vilket gäller i så fall för mig? Hur kontaktar jag banken vid frågor om bytet?
Nytt avtal med banken?
Vissa banker kräver att man tecknar ett nytt avtal för det nya formatet (ny tjänst). Kontrollera med din bank vad som gäller dig.
Boka konsult eller göra själv?
I artikeln
Hur gör jag inställningar för bankfiler med formatet ISO 20022 Pain.001 (XML) i HRM Payroll?
finns information om hur du gör inställningarna i Flex HRM för att ställa in det nya formatet. Om du känner dig osäker finns möjlighet att boka hjälp av en konsult från Flex. Tänk på att i så fall vara ute i god tid.
Gör inställningarna i Flex HRM
När du har all information från banken är det dags att göra inställningarna i Flex HRM. Du bör planera in detta i god tid innan du ska skicka in den första skarpa filen för att hinna verifiera att filen är som den ska. Räkna inte med att det kommer bli rätt på första försöket. Se separat
artikel
för inställningarna beroende på bank.
Testa
Innan du skickar in den första filen för en skarp löneutbetalning har de flesta banker rutiner för hur du ska testa den nya filen. I samband med bytet bör du därför ha dialog med din bank om hur testning av filen ska göras. Det är också bra om man i dialog med banken har en reservplan om det skulle uppstå problem med det nya formatet. Kan ni till exempel använda den gamla filen en månad till?
Relaterade artiklar:
Hur gör jag inställningar för bankfiler med formatet ISO 20022 Pain.001 (XML) i HRM Payroll?
