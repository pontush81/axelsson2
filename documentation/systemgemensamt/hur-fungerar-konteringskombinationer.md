# Hur fungerar konteringskombinationer?

**Datum:** den 19 september 2025  
**Kategori:** Systemgemensamt  
**URL:** https://knowledge.flexapplications.se/hur-fungerar-konteringskombinationer

---

Konteringskombinationer kan användas för att begränsa hur olika konteringar kan kombineras med varandra.
Konteringskombinationer i Flex HRM är ett verktyg som hjälper dig att styra hur olika konteringar kan kombineras i tidrapporter och reseräkningar. Det är användbart när du vill begränsa vilka alternativ som kan väljas tillsammans.
Ett exempel är om ett projekt bara kan kombineras med tre specifika artiklar. I stället för att du ska behöva söka igenom hela artikelregistret får du, efter att du valt projektet, endast de tre tillåtna artiklarna som förslag.
När du registrerar i systemet kommer du bara kunna välja godkända kombinationer. Om du försöker spara en kombination som inte är tillåten får du en varning. Det går inte heller att granska tidrapporter eller reseräkningar som innehåller ogiltiga kombinationer.
I vissa fall kan konteringar hämtas automatiskt från olika inställningar i systemet, vilket kan leda till att otillåtna konteringskombinationer läggs till i din tidrapport eller reseräkning. Om detta händer får du en varning när du försöker spara, och du kan inte granska din tidrapport/reseräkning förrän du korrigerat den.
Relaterat
Hur ställer vi in konteringskombinationer?
